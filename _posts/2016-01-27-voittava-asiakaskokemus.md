---
inFeed: true
hasPage: true
inNav: false
inLanguage: null
starred: false
keywords: []
description: ''
datePublished: '2016-01-27T13:31:27.505Z'
dateModified: '2016-01-27T13:31:21.884Z'
title: Voittava Asiakaskokemus
author: []
sourcePath: _posts/2016-01-27-voittava-asiakaskokemus.md
published: true
authors: []
publisher:
  name: null
  domain: null
  url: null
  favicon: null
url: voittava-asiakaskokemus/index.html
_type: Article

---
Mitä erinomainen
asiakaskokemus on sinulle? Kauniita kuvia, puhuttelevaa sisältöä,
asiantuntija-arvioita, täydellisyyttä lähentelevää käytettävyyttä? ![](https://the-grid-user-content.s3-us-west-2.amazonaws.com/b0e0ba24-caa6-4419-b76e-65a4ffad1ac0.jpg)

Vai
ajatteletko välittömästi responsiivisen verkkopalvelun ja natiiviapplikaation
keskinäisiä hyötyjä ja haittoja? Asiakaskohtaamisista asiakkaalle jäävää
mielikuvaa hyvästä palvelusta? Punaisen kehoitetekstin konversioastetta
verrattuna vihreään, ja sen testaamista?

> Voittavaa asiakaskokemusta ei voi kehittää
> organisaatio- tai työkalulähtöisesti

Kaikki edellä
mainitut ovat ihan hyviä vastauksia hyvään asiakaskokemukseen, mutta
puutteellisia. Ne ovat puutteellisia siksi, että ne tarkastelevat
asiakaskokemusta organisaatio- ja työkalulähtöisesti. Ei asiakas kuitenkaan
halua ostaa mobile first sisältöä, tai optimoitua tuotesuositusta. Asiakas
haluaa ostaa polkupyörän. Itselle parhaan mahdollisen, itselle sopivalla
kustannuksella. Valitessaan ja ostaessaan polkupyörää asiakas kohtaa kaikki
alussa mainitut asiat - ja paljon muuta. 
> 
> Helppo, personoitu, nopea ja läpinäkyvä

Voittava
asiakaskokemus on helppo. Tieto ja toimenpiteet ovat asiakkaan käytettävissä
sujuvasti riippumatta tilanteesta. Käytettävyys, yhtenäisyys, looginen ja
houkutteleva käyttöliittymä niin eri päätelaitteissa kuin kivijalassakin
yhdistyvät sujuvaan ja loogiseen prosessiin joka jatkuu mobiilista työpöydälle
ja kivijalkaan.

Voittava
asiakaskokemus on personoitu. Sisällön, tarjoaman, prosessien ja palvelun
kohdentaminen asiakkaan, käyttötilanteen, hakusanojen ja historian perusteella
mahdollistaa nimenomaan kyseisen asiakkaan toiveisiin ja tarpeisiin soveltuvan
tarjoaman ja mahdollistaa sujuvan ja helpon ostamisen. Personointia verkossa
voi verrata tilanteeseen, jossa myyjä asiakkaan palatessa myymälään tervehtii
ystävällisesti ja ohjaa asiakkaan edellisen tapaamisen perusteella valmiiksi
katsotun pyörän ja siihen sopivien varusteiden viereen. Personoinnin
tavoitteena on kuitenkin oltava asiakkaan tarpeen tunnistaminen ja
palveleminen.

Voittava
asiakaskokemus on nopea ja läpinäkyvä. Kun asiakas tietää miten asiointi etenee
ja kokee, että haluttu lopputulos saavutetaan nopeasti, tuloksena on
tyytyväinen asiakas. Läpinäkyvät - ja pidetyt - lupaukset toimitusajoista
(lähetämme tilauksesi samana päivänä mikäli tilaat ennen klo 14 - hei,
tilauksesi on nyt matkalla ja on noudettavissa huomenna klo 17 jälkeen), lyhyt
viive tilauksesta asiakkaalle (vaikka Amazonin saman päivän toimituksiin ei
yltäisi, parhaat kautta linjan toimittavat muutamassa päivässä) ja selkeä tieto
tilauksen etenemisestä saavat asiakkaan palaamaan uusintaostoksille.
Epämääräinen lupaus 5-10 päivän toimitusajasta, lopputuloksena aamupäivällä
oven takana käynyt lähetti ja seuraavana päivänä teollisuusalueelta rekkaterminaalista
noudettavissa oleva paketti taas johtaa vähemmän positiiviseen kirjoitukseen
asiakkaan Facebook -seinällä tai Twitterissä.

> Yritysasiakkaasi arvostavat samoja asioita -
> yrityskontekstissa

Yritystenvälisessä kaupassa on omat erityispiirteensä, mutta
asiakkaiden käytöksen muutos on hyvin samansuuntaista kuin kuluttajakaupassa.
Verkosta saatavan tiedon merkitys ostopäätöksille on todella suuri, ja sujuva,
asiakkan tarpeen ennakoiva ostoprosessi yhdistettynä erinomaiseen
asiakaspalveluun luovat myös yritysten välisessä kaupassa voittavan
asiakaskokemuksen. 

Myös yritysasiakas haluaa helppoutta - helppous tarkoittaa ajan ja
kapasiteetin vapautumista arvon tuottamiseen. 

Yritysasiakas takuulla arvostaa personointia. Asiakkaalle ei ole
järkeä tarjota ensimmäisenä varaosia laitteisiin joita hänellä ei ole, tai
laitteita jotka eivät sovellu hänen liiketoimintaansa. Yritysasiakkaan sydämen
valloittava asiakaskokemus on ehdottomasti nopea ja läpinäkyvä. Läpinäkyvyys
luo luottamusta ja nopeus tarkoittaa lähes poikkeuksetta suoria rahallisia
hyötyjä.

Ovatko konversio-optimointi ja älykkäät
tuotesuositukset sitten turhia? Eivät tietenkään. 

Konversio-optimointi
on edelleen erittäin tehokas keino parantaa todennäköisyyttä, että asiakas
pysyy juuri sinun asiakkaanasi, ja älykäs ylös- ja ristiinmyynti nostaa
tehokkaasti keskiostosta. Laadukkaan tuotetiedon merkitys niin
hakukonelöydettävyydelle, konversioasteelle kuin asiakaspysyvyydellekin on
huikea. Koukuttava sisältö todella toimii sekä asiakkaiden houkuttelussa että
ostoskorin keskikoon kasvattamisessa. Pelkästään niitä johtamalla ei kuitenkaan
tehdä asiakasta onnelliseksi. 

Helppo, personoitu, nopea ja läpinäkyvä asiakaskokemus on se ydin, jonka
ympärille kasvattaminen onnistuu. Kun oikea polkupyörä on löytynyt, on helpompi
myydä oikeanlaiset housut, hanskat, kengät - ja seuraavan parin kuukauden
aikana paljon muuta, jonka asiakas oman onnensa nojaan jätettynä tilaa jonkun
muun verkkokaupasta.