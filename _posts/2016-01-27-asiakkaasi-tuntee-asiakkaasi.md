---
inFeed: true
hasPage: true
inNav: false
inLanguage: null
starred: false
keywords: []
description: Tunne sinäkin
datePublished: '2016-01-27T13:39:28.571Z'
dateModified: '2016-01-27T13:39:16.252Z'
title: Asiakkaasi tuntee asiakkaasi
author: []
authors: []
publisher:
  name: null
  domain: null
  url: null
  favicon: null
sourcePath: _posts/2016-01-27-asiakkaasi-tuntee-asiakkaasi.md
published: true
url: asiakkaasi-tuntee-asiakkaasi/index.html
_type: Article

---
Kaikilla kaupan kanavilla, toimialariippumattomasti ja ilman poikkeuksia on ainakin yksi yhteinen nimittäjä. Kaikella kaupalla on asiakas. Ilman asiakasta ei ole kauppaa, ja ilman asiakkaan tuntemista onnistuminen on sattumanvaraista.
![](https://the-grid-user-content.s3-us-west-2.amazonaws.com/17738fa4-8aa3-47d3-8b5a-2757ca4a48d3.jpg)

Liikevaihdon syntymisen perusedellytys on saada asiakas ostamaan tuotteita tai palveluita joita meillä on tarjota. Helpoiten tämä onnistuu, kun tunnet asiakkaan ja pystyt tarjoamaan hänelle henkilökohtaista palvelua ja juuri niitä tuotteita, joista kyseinen asiakas on kiinnostunut ja joista hän pitää. Kyläkauppiaalta aikoinaan saatu palvelutaso haki vertaistaan -- jos valikoiman suppeutta ei otettu huomioon. Hyvä kauppias tunsi asiakkaansa henkilökohtaisesti ja osasi kohdistaa tarjoaman, myyntiargumenttinsa ja palvelunsa suoraan omakohtaiseen kokemukseen perustuen oikeille asiakkalle ja oikealla tavalla.

Puhuin 2012 [Solita Meeting pointissa][0] menestymisestä verkkokaupassa. Esitykseni keskiössä oli asiakkaan tunnistaminen ja tunteminen kaiken verkossa myymisen lähtökohtana. Verkkokauppa toimintaympäristönä on kuitenkin asiakkaan tuntemisen kannalta haastava. Asiakaskohtaamiset ovat lähtökohtaisesti persoonattomia ja suora mukautuminen verkkokauppa-asiakkaan tarpeisiin ei ainakaan vielä ole mahdollista. Asiakkaan ostohistoriaan ja muiden vastaavantyyppisiä tuotteita ostaneiden asiakkaiden ostohistorioihin perustuva heuristiikka vaatii huomattavan transaktiomäärän ennen kuin se alkaa tuottaa järkeviä tuloksia -- eikä se suoraan sovellu kaikkiin tuotekategorioihin. Paljonko on arvoa tiedolla, että useimmat maitoa ostaneet asiakkaat ostivat myös leipää? Henkilökohtaiselta tuntuva palvelu on siis voitava toteuttaa jotenkin muuten.

> Jos mietit, mitä asiakas olisi mieltä kuullessaan että olen profiloinut hänet näin, mietit oikeaa asiaa.

Lähtökohta asiakkaan puhuttelevalle kohtaamiselle verkossa onkin asiakaskunnan profilointi. On mietittävä mitä haluat verkossa tarjota, kenelle sitä tarjoat ja miten tarjoama kohdistuu asiakkaan tarpeeseen. Jos lähdet ajatuksesta tarjota kaikkea kaikile, onnistuminen on kuin koittaisit metsästää kauriita haulikolla -- erittäin hyvällä tuurilla saat riittävän osuman saaliin kaatamiseen mutta todennäköisempää on, että kauris vain karkaa eikä taatusti tule takaisin. Kiukkupäissään vielä ottaa ja kuolee naapurin pihaan. Mieti siis mielummin kenen tarpeita haluat verkkokaupallasi palvella ja missä tilanteissa. Asiakkaan tunnistaminen on myös tehtävä oikealla tasolla, joka on **asiakkaalle** relevantti. Asiakkaan on pystyttävä identifioimaan itsensä niihin profiileihin, joihin olet hänet lokeroinut. Jos mietit, mitä asiakas olisi mieltä kuullessaan että olen profiloinut hänet näin, mietit oikeaa asiaa.

Tässä ei ole mitään uutta tai ihmeellistä, asiakkaasta oletuksiin ja aina jonkinlaisiin yleistyksiin perustuvia malleja kauppa on pyrkinyt luomaan niin kivijalassa kuin muissa kanavissa vaihtelevalla menestyksellä. Näiden profiilien perusteella on pyritty luokittelemaan asiakkaita, suunnittelemaan myynninedistämistä ja profiloimaa omaa kauppaa vastaamaan arvauksia asiakkaista. Tässä profilointitavassa on lähes aina perustavaa laatua oleva ongelma -- asiakkaalle ei kerrota millaisena hänet näet. Miten voit saada palautetta näkemyksistäsi jos asiakas ei niitä koskaan kuule eikä näe? Esitän nyt vallankumouksellisen ajatuksen; avaa asiakasprofiili asiakkaalle. Näytä asiakkaalle millaisena näet hänet ja anna asiakkaan **vaikutttaa** siihen. Näytä avoimesti miten olet näihin oletuksiin päätynyt ja avaa dialogi oletusten onnistumisesta. Kuka tuntee asiakkaan paremmin kuin asiakas itse? Ei, vaimolta tätä ei voi kysyä.

Kuuntelin perjantain aikana myös Anders Stenbäckin [aivan mahtavaa esitystä][0] mm. siitä, miten Helsingin Sanomat tekee verkkopalveluiden ja verkossa julkaisemisen kohdennustoimenpiteitä ja mittaa niiden onnistumista. Jatkona Marko Saarinen kertoi kuinka verkossa pätee erityisen hyvin laki siitä, että sitä mitä et mittaa et voi kehittää. Miten siis voit kehittää kohdennusprofiilejasi jos et mittaa sitä, miten hyvin ne kolahtavat asiakkaisiin henkilökohtaisella tasolla? Väitän, että kun luot profiileja jotka asiakkaat kokevat omikseen, luot profiileja jotka auttavat sinua kohdentamaan verkkokaupan -- ja muut verkkopalvelut -- oleellisesti nykyistä paremmin. Paremmin kohdennettu palvelu vastaa asiakkaan tarpeeseen -- eli on sekä aidosti parempi asiakkaalle, että tuottaa paremman konversioasteen ja enemmän rahaa.

Jotkut asiakkaat myös pelkäävät heistä kerättävää tietoa ja sitä, että verkkokauppiaat käyttävät sitä väärin. Mikä olisi parempi tapa hälventää tätä pelkoa kuin näyttää asiakkaalle millainen kuva tästä kerätystä tiedosta muodostuu? Avoin data, osallistaminen ja joukkoistaminen ovat päivän trendisanoja -- mikset hyödyntäisi niitä asiakasmallinnuksessa? Jos haluat tässä apua, sitä on tarjolla.

_Kirjoitus on alun perin julkaistu syyskuussa 2012\._

[0]: http://meetingpoint.fi/